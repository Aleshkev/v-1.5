---
tag: opinia
---

# Naziści

Pewna osoba ze swoim zdroworozsądkowym podejściem do świata uznała, że umieszczenie Adolfa Hitlera, dzięki magii GIF-ów podnoszącego w nieskończonej pętli rękę w swoim charakterystycznym geście, na czyjejś szkolnej, publicznie dostępnej, stronie jest świetnym żartem. Co było od początku oczywiste, w końcu ktoś bardziej odpowiedzialny niż spadająca z budynku cegła to odkrył i wyniknęły typowe problemy z semi-publicznego propagowania ustrojów totalitarnych używając zhakowanych kont.

Jednak zarówno jak dwóch z nauczycieli jak i wielu "polityków" zadaje nam pewne pytanie: czemu? Czy młodzie ludzie nie pamiętają już historii? Milionów zabitych?

I tutaj, pomijając odpowiedzi jakich może udzielić każdy centrolewicowy polityk, przechodzimy do teorii próbujących odpowiedzieć na te pytania.

## Teoria #1: polityka jest komedią

Od niedawna dosłownie istnieje film _Polityka_, który jest komedią.[^pol] Dla niektórych polityka oprócz sensacyjnych nagłówków wydaje się nie mieć _żadnych_ konsekwencji oprócz spotykanej co jakiś czas osoby, która, jesteśmy _całkiem pewni_, jest imigrantem lub LGBTQ+. Wojna, tutaj? Niemożliwe. Budżet? Co prawda jest problemem, ale i tak nikt go nie naprawi w cztery lata lekko ograniczając wydatki.

[^pol]: Żeby było jasne, _Polityka_ jest wyjątkowo kiepską komedią i jedyny powód, dla którego jest popularna, to działający marketing autora przedstawiającego film jako "kontrowersyjny".

Więc pozbawiając politykę jakiegokolwiek odniesienia do rzeczywistości można poddać się procesowi dramatyzacji sceny politycznej, gdzie wygrywa osoba dająca widowni najwięcej poczucia satysfakcji z masakrowania wrogów faktami i logiką, z wspólnej przynależności, siły, z czegokolwiek. Janusz Korwin-Mikke na przykład, mimo braku podstawowej wiedzy o _pierwszej stronie_ manifestu komunistycznego czy nawet o liberalizmie[^lib] albo jakiejkolwiek teorii politycznej, stale zyskuje na popularności razem ze swoimi kryptofaszystowskimi konfederacyjnymi kolegami.

[^lib]: Korwin ma do liberalizmu pod wieloma względami podejście takie jak Hitler do socjalizmu. "Komunizm to nie socjalizm. Marksizm to nie socjalizm. Marksiści ukradli słowo i pomylili jego znaczenie. Ja zabiorę socjalizm socjalistom." --- A. Hitler, 1923

## Teoria #2

Jeżeli ktoś od obejrz
